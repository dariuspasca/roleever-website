---
title: Codice Community

og_title: RoleEver | Codice Community
og_type: website
og_description: RoleEver è un applicazione per giocare ai GDR cartacei via chat dal tuo smartphone. Tutti i strumenti necessari sono disponibili per te, dalla chat di gioco, schede personaggio, tiri di dado, integrazioni di Dungeons&Dragons 5e, sistemi personalizzati e molto altro. RoleEver è disponibile su iOS e Android!
og_image: https://roleever.com/condividi.jpg
og_url: https://www.roleever.com

twitter_card: summary_large_image
twitter_site: \@roleever
twitter_title: RoleEver | Codice Community
twitter_description: RoleEver è un applicazione per giocare ai GDR cartacei via chat dal tuo smartphone. Tutti i strumenti necessari sono disponibili per te, dalla chat di gioco, schede personaggio, tiri di dado, integrazioni di Dungeons&Dragons 5e, sistemi personalizzati e molto altro. RoleEver è disponibile su iOS e Android!
twitter_image: https://roleever.com/condividi-tweet.jpg

twitter_ios_name: RoleEver - GDR via chat
twitter_ios_id: 1498035308
twitter_ios_url:

twitter_android_name: RoleEver - GDR via chat
twitter_android_id: com.RoleEver
twitter_android_url:
---

Prima di iniziare, vogliamo chiedere ai giocatori di accettare le condizioni indicate di seguito. Consigliamo a tutti di leggere il documento per intero; speriamo vi sia utile per regolarvi sul tipo di community che vogliamo creare insieme in RoleEver. Ricordate che questo codice di condotta è supplementare ai [Termini e Condizioni](https://roleever.com/it/tos), che dovete accettare prima di poter accedere a qualsiasi nostro servizio.

### MOSTRARE SEMPRE RISPETTO ED EMPATIA

Vi chiediamo di trattare gli altri con dignità e rispetto. Mostrate empatia e cercate di instaurare un rapporto di fiducia con gli altri giocatori.

Vi chiediamo e ci aspettiamo che:

- Facciate attenzione a come vi esprimete. Se vi siete appena conosciuti, non date per scontato che tutti capiscano i vostri modi. Se qualcuno vi chiede di non usare una determinata parola, non usatela, anche se personalmente non la ritenete offensiva.

- Non utilizziate mai un linguaggio offensivo o aggressivo. Non tolleriamo commenti dispregiativi su sesso, etnia, orientamento sessuale, età, capacità mentali o fisiche, religione o paese di origine di un giocatore.

- Non prendiate in giro le persone. Siate rispettosi della sensibilità altrui.

- Non lanciate minacce di alcun tipo.

- Non vi aspettiate che qualcuno debba "sopportare" il vostro linguaggio. Se avete infastidito qualcuno, accettatelo e comportatevi meglio la prossima volta. Rispettate i limiti delle persone.

- Evitiate di pubblicare, trasmettere o condividere annunci pubblicitari, sollecitazioni, "spam", contenuti illegali o non autorizzati.

- Non pubblichiate o trasmettiate qualsiasi contenuto osceno, pornografico, abusivo, offensivo, profano o che viola in altro modo qualsiasi legge o diritto di terzi o contenuto che contenga omofobia, insulti etnici, intolleranza religiosa o incoraggi una condotta criminale

### PROTEGGETE LA COMMUNITY

Contribuite a costruire la community ideale della quale vorreste fare parte. Usate il buonsenso e gli strumenti a vostra disposizione per proteggere voi stessi e gli altri giocatori, e supportarli quando hanno bisogno di aiuto.

Vi chiediamo e ci aspettiamo che:

- Interveniate per difendere la vittima di un comportamento molesto, se possibile. Cercate di non aggravare la situazione, ma a volte un po' di sostegno può significare molto.

- Aiutiate a mantenere un ambiente positivo; se avete assistito o pensate che qualcuno stia commettendo infrazioni, segnalatecelo e ce ne occuperemo noi.

- Non richiediate segnalazioni di massa o trasciniate altri giocatori in una discussione. Basta una segnalazione per farci capire che qualcosa non va.

### CONSEGUENZE

Se violate i punti espressi qui, potremmo dover limitare i vostri privilegi o l'accesso alle funzioni di RoleEver.
